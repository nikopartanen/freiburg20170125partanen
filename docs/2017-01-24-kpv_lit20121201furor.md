---
title: kpv_lit20121201furor
layout: post
author: nikotapiopartanen
permalink: /kpv_lit20121201furor/
source-id: 1bOqOawnzlst48lwpa4n_PUFP4It6oAUJN2Xu6okCJqM
published: true
---
**Резолюция** Войтыркостса **финн-угор** "FUROR" **Форум**

Коми **Республика**, Сыктывдін **район**, Ыб сикт, 

**_Финн-угор_** **_этнокультурнöй_** **_парк_** 

öшым 1-2 лун 2012 во

Том **финн-угор** йöзлöн Войтыркостса «FUROR» **форум** котыртöма том коми войтырлöн «МИ» котыр вöзйöм серти. **_Финн-угор_** **_этнопарк_** бердын ыджыд чукöртчöм отсаліс дасьтыны «Коми войтыр» Дінмуса öтйöза öтмунöм **да** вужвойтыр **_политика_** **_министерство_**. **Форум** котыртöма **финн-угор** войтырлöн VI-öд Ставмирса **Конгрессын** помшуöмъяс олöмö пöртöм могысь **да** Коми **республикаын** том йöзлы сиöм вокöд йитöдын.

**Форумö** пырöдчысьяс сёрнитісны **глобализация** кадся **финн-угор** том войтырлысь асьсö кылöм, том **финн-угор** войтырлöн **ассоциацияö** (МАФУН-ö) пырысь котыръяслысь öтув удж, **финн-угор** канмуясын **да** **_Россияса_** **_регионъясын_** канму **да** **_муниципалитетъясса_** **_власьт_** **_органъяскöд_** сёрнитчöм **да** **_кадровöй_** **_мытшöдъяс_** йылысь. 

Ӧнія кадся **мир** вöзйö войтырлы важ **да** выль тшöктöмъяс. Чинö унджык войтырлöн лыдыс, сöвмöны **_ассимилируйтан_** **_процессъяс_**, усьö чужан кывйöн сёрнитан сям. Регионъяслöн экономическöй торъялöм оз сет сьöрсьöн-бöрсьöн корсьны войтыр водзын сулалысь мытшöдъясысь петан туй.

**Форумö** пырöдчысьяс чайтöны, мый морт инöдъяс, вужвойтырöс **да** ичöт лыда войтырöс пыдди пуктöм **да** дорйöм – тайö быд канмулöн пытшкöс **политикаын** тöдчана юалöм **да** войтыркостса **сообществояслы** инмысьтор.

**Финн-угор** том войтыр тöдчöдö, мый пöль-пöчьяслысь кыв **да** культура видзöм кындзи том йöзлöн котыръясö пырöдчöм сетö водзмöстчысьяслы позянлун петкöдлыны ассьыс веськöдлан **да** котыртан **функцияяс**, велöдчыны йитчыны **власьткöд**, котыръяскöд **да** ыджыд **_промышленнöй_** **_предприятиеяскöд_**.

Бöръя воясö **финн-угор** том войтыр **збоя** висьталö ас йывсьыс ыджыд **_публичнöй_** **_общественно-политическöй_** **_мероприятиеяс_** дырйи. 2012-öд вося **сентябрын** **финн-угор** войтырлöн VI-öд **Ставмирса** **Конгресс** вылын гöгрöс пызан дырйи **финн-угор** том войтыр сёрнитісны мытшöдъяс **да** наысь петан туйяс корсьöм йылысь. Татшöм ыджыд чукöртчöмъясö пырöдчöм сетö позянлун тöдмавны öнія кадся **социокультурнöй** **процессъяс** йылысь, кыпöдö **конкурентноспособносьт** **да** **финн-угор** том войтырлысь **этническöй** асьсö донъялöм.

Пырöдчысьяслысь **да** корöм йöзлысь сёрни кывзöм бöрын, том **финн-угор** йöзлöн Войтыркостса **Форум** шуис:

**Этнокультурнöй** кывъя унапöлöслун **да** **гражданскöй** **да** **нацияяскостса** öти кывйö воöм ёнмöдöм вылö веськöдöм Канмуяс **да** **обществоса** **гражданскöй** **институтъяслысь** вынъяс öтувтöм могысь **Форумö** пырöдчысьяс вöзйöны став **финн-угор** канмуяс **да** **Россияса** **субъектъяс** **власьт** **органъяслы**:

1. Ёнмöдны том **финн-угор** **общественнöй** котыръяслысь удж **да** вöзйыны том йöзлы пырöдчыны тöдчана **проектъясö** **да** **этнокультурнöй** нырвизь уджтасъясö. 

2. Уна сикас ногъяс (**семинаръяс,** **конференцияяс,** **форумъяс** **да** с.в.) тöд вылын кутöмöн, паськöдны **да** ёнмöдны том **финн-угор** йöзлысь войтыркостса **да** **регионъяскостса** йитöд. 

3. Лöсьöдны **да** кöсйысьны пöртны олöмö **этносоциальной**, **этнокультурнöй** **да** **финн-угор** войтыръяслысь кывъя сöвмöм серти уджтасъяс. 

4. Нуöдны содтöд **мероприятиеяс** **финн-угор** войтыра **регионъясын** **социально-экономическöй** сöвмöм серти **условиеяс** дасьтöм **да** налöн **традиционнöй** **этнокультурнöй** **да** кывъя сöвмöм могысь. 

5. Ас уджын кутны тöд вылын войтырлöн **этнокультурнöй** **да** кывъя сöвмöмын **семьяпытшса** **да** **духовнöй** **ценносьтъяс**. 

6. Мöдпöвъёвтны **финн-угор** кывъяс **да** войтыръяс йылысь юöр суйöрсайса кывъяс вылын **сайтъясын** **да** **СМИ-ын**. 

7. Дасьтыны челядьлы **финн-угор** кывъяс вылын велöдан **да** сöвмöдан **сайтъяс**. 

8. Содтыны **финн-угор** кывъяс вылын **радио** **да** **телевещание** **часъяс**, дасьтыны вужвойтырлысь öтуввез **да** **FM-радио** сэні, кöні сійö абу на. 

9. Торъя **мероприятиеяс** **да** том йöзöс велöдан **семинаръяс** нуöдöмöн, венны **финн-угор** войтырлысь **цифровöй** торъялöм. 

10. Отсавны чужан кывйö садсянь велöдан **методикаяс** олöмö пöртöмын. 

11. Лöсьöдны **финн-угор** **регионъясын** вужвойтыр **факультетъяс**. 

12. Ёнмöдны **общественнöй** котыръяслысь сиктса челыдькöд **да** том войтыркöд удж. 

13. Лöсьöдны **финн-угор** **регионъяс** костын **культурнöй** **менеджмент**, **спорт**, **ПИАР** **да** **реклама**, **дизайн,** **наукаын** уджалысьясöн вежсьöм серти уджтас. 

14. Лöсьодны **да** бурмöдны **финн-угор** кывъяс **интерактивнöя** **да** **дистанционнöя** велöдан **портал**. 

15. Пыртны йöзкостса **финн-угор** **элементъяс** öнія кадся **дизайнö**. Та отсöгöн петкöдлыны мукöдъяслы **Россияса** **финн-угор** войтырлысь **культураяс**. Сöвмöдны тöдса **брендъяс** **мирса** **контекстын**. 

16. Паськыда юöртны **финн-угор** войтырöн овмöдöм **диаспораяса** инъясын уна сикас **финн-угор** **мероприятиеяс** нуöдöм йылысь. 

17. Содтыны **финн-угор** канмуясын **да** **россияса** **регионъясын** енбиа **финн-угор** челядьлы котыртöм **лагернöй** **сменаяс**. 

18. **Финн-угор** войтырöн топыда овмöдöм инъясын лöсьöдны **да** нуöдны **мастер-классъяс** **да** **квалификация** кыпöдысь курсъяс йöзöс велöдöм **да** **культураын** уджалысьяслы. 

19. Нуöдны **культурно-просветительскöй** удж **финн-угор** войтырöн топыда овмöдöм инъясын. 

20. Могъяс **да** нуöданног пасйöмöн лöсьöдны **финн-угор** **проектъяс** серти *база* *данных*.

21. Котыртны финн-угор вуджöдысьяслысь (**техническöй,** **юридическöй,** **литературнöй** **да** мукöд **текстъяс**) котыр **да** лöсьöдны торъя инын, **регионын** **да** **финн-угор** **мирын** вуджöдысьясöс велöдан **школаяс**. 

22. Вöдитчыны вужвойтыр кывъясöн канму **да** **муниципальнöй** веськöдлöмын. Кутны тöд вылын **муниципалитетъясöн** веськöдлысьяслöн кывкутан уджъясын вужвойтыр **финн-угор** войтырлысь кыв сöвмöдöм **да** видзöм. 

23. **Финн-угор** войтырöн топыда овмöдöм **регионъясöн** веськöдлысьяслы, **правительствоö** пырысьяслы **да** **самоуправление** **органъяслы** пырöдчыны **этнокультурнöй** **да** кывъя унаполöслун видзöмö. 

24. Шыöдчыны **Россияса** **Президент** дорö **финн-угор** войтыръяс Войвыв, Сибир, **да** **Дальний** **Восток** вывса ичöт лыда войтырöс моз **жö** кыв **да** **культура** сöвмöдöм серти канмуöн отсöг сетан оланпасö **да** уджтасö пыртны корöмöн. 

25. Видлавны **финн-угор** **регионъясса** ичöт каръясын **этнокультурнöй** шöринъяс восьтыны позянлун. Бöрйыны тайö шöринса веськöдлысьясöн вужвойтырлöн кывъясöн сёрнитысь йöзöс.

Ыджыд **промышленнöй** **компанияяслы** **да** ичöт **да** шöр **бизнес** **структураяслы**:

1. Сетны **финн-угор** том котыръяслöн удж сöвмöм могысь öтырышъя, котыртан **да** сьöма отсöг; 

2. Уджöн могмöдöм могысь лöсьöдны **меставывса** **национальнöй** **кадръяс** дасьтан уджтасъяс. 

3. Кадысь кадö велöдны дасьтыны **проекта** шыöдчöмъяс **да** **проектъяс**. 

4. Гижны **блогъясын** вужвойтыр кыв вылын **промышленнöй** **компанияяс** йылысь выльторъяс. 

5. **Промышленнöй** котыръяслы **общественнöйяскöд** öтув нимöдны вужвойтырлысь **брендъяс** (коми **алфавита** **да** **орнамента** **тетрадь** кышöдъяс **да** мукӧдтор). 

6. Видлавны **промышленнöй** котыръяслы **социальнöй** **проектъяслы** отсöг сетöм. 

7. Видлавны **общественнöй** котыръяслысь **промышленнöй** котыръясö **Советö** пырöдчыны позянлун. 

8. Лöсьöдны **общественнöй** котыръяслысь **промышленнöйяскöд** дыр кадся öтув удж.

Вöзйыны **финн-угор** том йöзлöн котыръяслы:

1. Ёнджыка пырöдчыны ас финн-угор **канмуясын** **да** **Россияса** **субектъясын** **грант** сетан **конкурсъясö**; 

2. Ӧтырышъя котыртны ас **финн-угор** канмуясын **да** **Россияса** **субъекстъясын** том йöзлысь **власьт** **органъяскöд** паныдасьлöмъяс; 

3. Ёнмöдны челядькöд **да** том **семьяяскöд** **финн-угор** войтырлысь кыв **да** **культура** нимöдöм серти удж; 

4. Юöртны мукöдъяслы **финн-угор** том войтыр котыръяслöн удж йылысь; 

5. Нуöдны **финн-угор** том войтыр пöвстын КВН; 

6. Видлавны позянлун нуöдны **финн-угор** **регионъясын** **этнокывъя** **палаткаяса** **лагеръяс**; 

7. Думыштны **мераяс**, кодъяс петöны кыв корöмъясысь **да** отсаласны **финн-угор** кывъяслы. 

8. Ас мутасын олысь войтырлöн **интересъясын** **власьт** водзмöстчöм могысь тшöкыдджыка йитчыны **регионса** **власьтъяскöд** **блогъяс**, **социальнöй** везъяс **да** выль юöра **технологияяс** пыр. 

9. Пырöдчыны веськöдлысьясöс дасьтысь **регионса** уджтасъясö, веськöдлысьяслöн **резерв** дасьтан **конкурсъясö**, вöзйыны ас **кандидатъясöс** **регионса** **да** **муниципалитетса** бöйысьöмъяс дырйи, вöзйыны ас водзмöстчысь войтырöс **депутатъяслы** отсасьысьясö. 

10. **Проекта** уджъясын тшöкыдджыка пыртны **общественнöй** **дипломатия** гöгöрвоöдöм, мый кутö ас пытшкас финн-угор öтмунöмъяслысь мытшöдъяс бырöдöм, финн-угор мир йылысь тодöмлунъяс нимöдöм **да** **правительствояс** тшупöдын канмуяс öта-мöдöс гöгöрвоöдöм могысь мукöд канмуяс **да** **регионъясса** **общественнöй** котыръяскöд йитöд **да** öтув удж. 

11. Чужан кывъяс нимöдöмкöд йитöдын том йöз пöвстын ас тшöт весьтö **да** **бизнес**-котыръяслöн отсогöн водзö нуöдны чужан финн-угор кывъяс вылын **стикеръяс** **да** **значокъяс** лöсьöдöм, кодöс вöлі **заводитöма** **Финляндияса** том йöзлöн котыр отсöгсянь.

Финн-угор том войтырлöн öтмунöм пыр дась йитчыны став войтырыскöд, войтыркостса котыръяскöд, канму **власьт** **органъяскöд**, **гражданскöй** **общество** **институтъяскöд**.

